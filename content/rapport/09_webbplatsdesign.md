---
---
Uppdrag 1
===================

Tre tjänster för ljudböcker
-----------

Ljudböcker blir mer och mer populärt och tjänsterna för att använda de blir fler.
>”Den totala bokförsäljningen ökade med 6,2 procent i kronor räknat under det första halvåret 2018 jämfört med samma tidsperiod föregående år. Förklaringen till uppgången är en starkt ökande försäljning i digitala abonnemangstjänster (BookBeat, Nextory och Storytel) och i internetbokhandeln.” (<https://www.forlaggare.se/bokforsaljningsstatistik>)

Jag kommer att i denna undersökning titta på de tre websidor som nämns för att se om det finns gemensamma nämnare, och vad som kan anses vara aktuellt för stunden. Vad trendar i ljudböckernas värld när det kommer till deras val av design på hemsidan?

Urval
------

Av de tre sidorna har jag tidigare hört talas om [Storytel](https://storytel.se) och [Bookbeat](http://bookbeat.se). [Nextory](http://nextory.se) var helt okänt för mig. Men fler sidor talar för att dessa tre ljudbokstjänster är de största. (<http://allaljudböcker.se/bast-i-test>, <http://www.boktugg.se/2016/09/14/storytel-nextory-eller-bookbeat-vi-testar-tre-prenumerationstjanster-2/>)

Metod
------

De tre sidorna kommer att undersökas på första sidan efter att alla frågefönster och varningar är avverkade. Då det krävs abonnemang för att logga in på sidorna och se den djupare strukturen kommer jag bara fokusera på första sidan.

###Designelement
Varje sida ska granskas efter designelement för att se om det finns likheter mellan de tre sidorna. Jag kommer att arbeta efter wikipedias definitioner av designelement som framgår i artikeln _”Visual design elements and principles”_ (<https://en.wikipedia.org/wiki/Visual_design_elements_and_principles>). Ibland dessa element finns rymd, textur, form, linjer och färg.

Resultat
-------

###Bookbeat
[FIGURE src=image/bookbeat.jpg?width=100% alt="Bookbeat startsida" caption="Bookbeat startsida"]
Första sidan består av en toppmeny i ljust grått och sedan ett större område av mörkblått som går över i ljusblått längre ner.

Scrollar man neråt krymper menyn ett snäpp på höjden, och man lägger på genomskinlighet. Längst upp till vänster under menyn ligger en trasig bild-länk, vilket stör helhetsintrycket. Jag tror den trasiga bilden är en bakgrundsbild som inte fungerar för tillfället, och som annars ligger över den mörkblå containern.

Färgerna man arbetar med är vitt, olika nyanser av blått samt vissa färger som sticker ut lite mer på detaljerna: lila, turkost, rosa och grönt.

<table style="border-spacing: 4px; border-collapse: separate" class="fargschemauppgift">
    <tr>
        <td style="height: 50px; width: 50px; background-color: #20232f">
        <td style="height: 50px; width: 50px; background-color: #72b8bb">
        <td style="height: 50px; width: 50px; background-color: #f45d6a">
    </tr>
</table>

Det är en platt design, och man arbetar inte mycket med djup eller dimensioner.

Allt är fyrkantigt förutom knapparna som har runda hörn, likaså listmarkerarna vid böckerna har radius. Även de detaljer som förklarar hur enkelt det är att använda bookbeat är runda till formerna.

Texturen är obefintlig, men det kan bero på avsaknaden av bakgrundsbilden som är trasig.

###Nextory
[FIGURE src=image/nextory.jpg?width=100% alt="Nextory startsida" caption="Nextory startsida"]
Nextorys startsida bjuder på en enfärgad bakgrund som ser gradient ut, men jag kan inte hitta det i css-koden. Menyn ligger fast och det som följer med när man scrollar neråt är prova gratis i 14-dagar-knappen.

Färgvalen är ljusblått med mörkblåa inslag och merparten svart text.

<table style="border-spacing: 4px; border-collapse: separate" class="fargschemauppgift">
    <tr>
        <td style="height: 50px; width: 50px; background-color: #e1f0ed">
        <td style="height: 50px; width: 50px; background-color: #363bec">
    </tr>
</table>

Även här arbetar man inte med något djup, utan det är en platt design. För att markera det som går att klicka på har man gjort stora knappar med rundade hörn. I övrigt är det raka linjer, fyrkantiga former och platt design.

Även här är textur obefintligt.

###Storytel
[FIGURE src=image/storytel.jpg?width=100% alt="Storytel startsida" caption="Storytel startsida"]
En toppmeny ligger kvar när man scrollar med viss genomskinlighet. En stor bakgrundsbild.

Färger man arbetar med är turkos, orange samt vitt. Annars är det rundade knappar precis som de andra två sidorna.

<table style="border-spacing: 4px; border-collapse: separate" class="fargschemauppgift">
    <tr>
        <td style="height: 50px; width: 50px; background-color: #f35a0b">
        <td style="height: 50px; width: 50px; background-color: #ffffff">
        <td style="height: 50px; width: 50px; background-color: #479194">
    </tr>
</table>

I övrigt inga skuggor eller djup, platt design. Fyrkantiga former, förutom fönster för jämförelse av abonnemang där man har valt rundade former på hörnen.

Textur finns i form av himmel och gräsmatta på bilden som tar upp nästan hela framsidan, men i övrigt är texturer inte aktuella på sidan.

Analys
--------------

Det finns tydliga likheter mellan de tre sidorna. Alla har en platt design med rundade knappar, ingen använder sig av djup i form av skuggor eller liknande 3d-effekter. Stora färgblock och få färger. Alla använder sig av enkla, rena linjer.

Färgmässigt sett så är det få färger med någon accentfärg till. Även om Bookbeat är något tyngre i sitt färgval än vad de andra två är, så lättare de upp med fler färger på detaljerna.

Det är fyrkantigt som gäller mestadels, men det kan bero på att de flesta bilder är framsidor på böcker som visas upp. Linjerna är raka, och mellanrummen mellan detaljerna är små. I övrigt är det mycket luft mellan delarna på sidan.

Det fyrkantiga mjukas upp av de rundade knapparna som återfinns på alla tre sidor.

Avsaknaden av texturer är påtaglig på alla tre sidor.

Sammanfattning
----------

De tre sidorna för ljudböcker har väldigt många gemensamma nämnare; enkelt, rakt och platt. Inga krusiduller, inget djup, inga texturer att tala om.

Kanske är det för att bilderna på ljudböckerna själva ska få föra sin talan på sidan, då det är de som är i fokus.
Dessutom är de alla företag som har appar för sina tjänster, vilka kanske ser annorlunda ut.

Så kan man säga att det finns trender i ljudböckernas webbsidor? Det finns gemensamma nämnare i deras enkla raka linjer och val av siduppbyggnad. Svårt att säga om det är just pga att det är ljudboksföretagssidor eller om det är trender som går i alla sidor, för det behövs en större undersökning.

Referenser
------

###Internetkällor
_Bokförsäljningsstatistik_ <https://www.forlaggare.se/bokforsaljningsstatistik> (2019-01-02 kl 11:51)

_Bookbeat_ <https://bookbeat.se/> (2019-01-09 kl 10:29)

_Bäst i test_ <https://allaljudbocker.se/bast-i-test
https://nextory.se/> (2019-01-09 kl 10:35)

_Nextory_ <https://www.nextory.se/> (2019-01-09 kl 10:48)

_Storytel_ <https://www.storytel.com/se/sv/> (2019-01-09 kl 10:23)
