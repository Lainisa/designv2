---
---

Tre tekniska utbildningars desigprinciper
=======================
I denna undersökning har jag valt att titta på tre webbsidor som representerar tekniska universitetsutbildningar i Sverige.

Urval
--
Idag används [dbwebb.se](http://dbwebb.se) till stor del i studierna under utbildningen i webbutveckling på Blekinge Tekniska Högskola (BTH). Det är till största delen den sidan jag, som student, har kommit i kontakt med genom utbildningen på distans, och det är lätt att glömma att det faktiskt är [bth.se](http://bth.se) som är skolans huvudsida.
dbwebb.se samt bth.se skiljer sig väsentligt åt i utformning, och jag funderade på hur andra skolor har lagt upp sina webbsidor.

Eftersom BTH är en teknisk högskola valde jag att söka på tekniska högskolor, och letade efter en gruppering av tre som krävdes för undersökningen.
På [wikipedia.se](http://wikipedia.se) finns en artikel, [”Teknisk högskola i Sverige”](https://sv.wikipedia.org/wiki/Teknisk_h%C3%B6gskola_i_Sverige), där en gruppering av tre tekniska högskolor fanns med. Under titeln "Självständiga tekniska högskolor med universitetsstatus respektive tekniska universitet" fanns följande tre utbildningssäten:

-  Chalmers Tekniska Högskola (CTH)
-  Kungliga Tekniska Högskolan (KTH)
-  Luleå Tekniska Universitet (LTU)

Det är dessa tre skolors webbplatser som ska undersökas.

Metod
--
Jag har använt mig av artikeln [”Visual design elements and principles”](https://en.wikipedia.org/wiki/Visual_design_elements_and_principles) på wikipedia.se som bakgrund till min analys.

[Wikipedia](https://en.wikipedia.org/wiki/Visual_design_elements_and_principles#Principles_of_design) skriver om designprinciper som enhetlighet/harmoni, balans, hierarki, skala/proportion, dominans/betoning, likhet och kontrast. Det är designprinciper som man applicerar på designelementen som avgör hur bra designen av hemsidan blir.

Resultat
--

###CTH
Webbplatsen är till för att locka till sig studenter och för att lyfta fram forskning och nyheter från högskolan.

Första sidan består av rena linjer och bilder med färgade divelement som lyfter sidan. Höger sidebar lyfts fram med cirkulära bilder i stället för fyrkantiga med filter. Går man in på en undersida ligger en stor sidebar till höger med mörkgrå bakgrund och ljusare text.

Känslan av första sidan är en ganska nedtonad och välstrukturerad sida. Här är det informationen som är viktig, inte människorna på bilderna, vilket tydliggörs med stor vit text på färgad divbakgrund.

Man arbetar med geometriska former och färg för att uppnå en harmoni; t.ex. de färgade divelementen i mitten som är positionerade två och två. Det finns symmetri mellan div-elementen, även om färgen på filter varierar så är det samma ton.

Även undersidorna är divvarna positionerade två och två, dock används bara den färgade bilden längst upp som en flash img, och resterande bilder ser ut att vara utan samma filter. Däremot finns här den tyngre sidomenyn som tar visuellt stor plats. Kontrasten är ganska skarp, och kanske kan jag tycka att de hade kunnat tona ner den lite.

###KTH
Webbplatsen är till för att locka till sig studenter och för att lyfta fram forskning och nyheter från högskolan.

Första sidan bjuder på tre olika typer av headlines, vilket gör att det upplevs lite rörigt. Det gör att höger sidebar känns som att den inte hänger ihop med mittendelen riktigt.

Här har man valt att köra stora bilder och lite text som tar upp större delen av sidan.

Divvarna i mitten har en viss förskjutning mellan bild och textruta jämfört med divven nedanför, vilket stör harmonin en hel del. I övrigt färgglad.

Jag tror man har försökt ha en symmetri mellan divvarna i mitten, men misslyckats att vid behålla den uppifrån och ner. Allt ligger fint enligt vad jag tror är ett grid i övrigt med mellanrummen. Annars är allt fyrkantigt och strukturerat, och proportionerligt.

KTH har jobbat mer med linjer än CTH, och man finner deras dotted border lite här och var.

Enda större skillnaden mellan förstasidan och underliggande är att man på underliggande har flyttat sidebaren med navigation till vänster, men behållit den enkelt vit med mörkare text.

###LTU
Webbplatsen är till för att locka till sig studenter och för att lyfta fram forskning och nyheter från universitetet.

LTU har en enkel färgsättning med accentfärg, feta rubriker och den enda av de tre undersökta sidor som har en bild som bakgrund. Texten som är blå hamnar på den vita delen av bilden. Känns enkel, och jobbar med divvar i rutnät om tre längre ned på första sidan. Strukturerat innehåll och det råder harmoni, få saker sticker ut mer än accentfärgen i länkarna.

Någon typ av radius på divvarna, så hörnen är lite rundade. Bra kontrast mot de feta rubrikerna. Man jobbar här mer med den tomma rymden mellan elementen, hade det varit fler borders/backgrounds på divvarna hade det nog blivit kluddigt.

Sidan känns ung, och seriös. Utan bakgrundsbilden hade det nog blivit en stel sida med tanke på de feta rubrikerna och avsaknaden av linjer och former.

De element som är längre ner och är ljusare har blivit framlyfta med hjälp av box-shadow.

På undersidorna har de lagt en bakgrund på articlen, vilket får ett annat utseende. Det känns lite stelare.

Analys
--
Alla tre sidor arbetar med något slags rutnät i botten. Det är bara ltu.se som har en bakgrundsbild, bara cht.se som har en flash img och kth har bara en navbar längst upp.

Chalmers har trots allt har lyft fram sin titel i flash img med shadows. Det är en bra start. Här råder lugn, med repetativa färgbilder som ligger i mitten som blickfång. För att kontrastera allt det fyrkantiga färgade, har man i navbar till höger valt cirkulära bilder. Ett bra val, annars hade man nog lätt missat hela den biten.  

Sidan är platt, trots shadow på headern i flash img. Det finns inget djup i sidan, och heller inga tydliga linjer att tala om. Proportionerlig sida med fin färgbalans.

KTH är en platt sida, de jobbar inte med perspektiv och har ingen direkt synlig shadow på något element. De kör med raka hörn förutom på sökbaren längst upp. Kanske för att efterlikna chroms sökbar lite mer. KTH är den sidan som arbetar mest med linjer, och den prickade bordern återkommer på flera ställen.

KTHs divvar med bilder och information som ligger mitt på sidan är störande olika höga. Dessutom fyller inte mitt-markeringen med i responsiviteten och det ger ett halvdant intryck. Jag har tidigare sågat KTH:s hafsiga användande av olika typsnitt i headers, en åsikt som kvarstår. Jag tycker sidan saknar harmoni, men att balansen finns där och man har arbetat med kontrastfärger för att lyfta sidan.

LTU har kört med en tung blå färg och vitt, med en lite kontrast i gula inslag.  

Deras rundade hörnen ger en fin kontrast mot de feta rubrikerna som annars tar stor plats.

Den enda sida som har använt sig av bakgrundsbild och utan den hade det nog känts för stelt med tanke på avsaknaden av mjukare former.

LTU har jobbat mycket mer med mellanrummen än vad de två andra har gjort. Kanske det behövs mer fokus på tomma ytor när man bara jobbar med två färger.

Referenser
--
_”Teknisk högskola i Sverige”_, Wikipedia https://sv.wikipedia.org/wiki/Teknisk_h%C3%B6gskola_i_Sverige , 2018-11-29, (20:13)
_”Kungliga Tekniska Högskolan”_, https://kth.se, 2018-12-17 (10.49)
_”Chalmers Tekniska Högskola”_, https://cth.se, 2018-12-17 (10.03)
_”Luleås Tekniska Universitetet”_, https://ltu.se, 2018-12-17 (11.16)
_”Visual design elements and principles”_, Wikipedia, https://en.wikipedia.org/wiki/Visual_design_elements_and_principles, 2018-12-17 (09.34)
