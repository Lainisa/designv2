---
---
Redovisning kmom01
=========================

Är du sedan tidigare van att jobba i ramverk för att bygga webbplatser?
--------------------------------------------------
Nej, det här är helt nytt för mig. Känns lite ovant, men ändå logiskt. Lite som att orientera sig i ett nytt spel, man lär sig hitta efterhand som man behöver det.

Lite skönt ändå, att slippa bygga upp allt det här från början. Fördelen är att allt redan finns här, nackdelen är att allt redan finns här. Det är nyttigt att lära sig hitta bland css-klasser som man själv inte har döpt, och en struktur som man själv inte har skrivit.

Ser verkligen fram emot att gräva mer i det här!

Det blev en del nya verktyg och tekniker i labbmiljön och för att jobba med redovisa sidan, är du bekant med några av dem sedan tidigare?
-------------------------------
Git är något som skrämmer mig lite, eftersom jag inte använder det så ofta. Och för att det mesta är publikt. Hade store problem med att köra git bash, den protesterade mot dubbla filer, som det inte fanns dubletter av. Nu fungerade detta kmom utan att behöva köra git bash, allt funkade i cygwin och blir det mer problem framöver så får jag försöka lösa det då.

XAMPP hade jag ju sen tidigare kurs, php i pathen funkade med sedan tidigare. Composer och Make verkar fungera, peppar, peppar...

Har du några förutfattade meningar, eller kanske en etablerad övertygelse, inom design och användbarhet för webben?
-----------------------
Jag blev lite full i skratt när jag började läsa boken som tillhör kursen. Han nämner trender i hemsidor, och jag minns de från slutet på 90-talet. Jisses. Det skulle verkligen blinka och glittra om allt.

Annars är det nog som han skriver, man kan lära sig en hel del om design. Även om man inte har "det", så kan man använda hjälpmedel för färg och form. Och i denna digital era finns det gott om hjälpmedel!

Däremot vet jag att mitt intresse ligger mer i funktion än färg och form, så det ska bli kul att se hur mycket man tar med sig från denna kursen.


Hur kändes det att styla webbplatsen med CSS? Gick det bra?
-------------------
Jag är ju rätt bekant med dbwebb-sidan sedan tidigare, och med det "blanka" kmom01-stylesheeten så började jag jobba mig mot hur dbwebb ser ut. Känner jag mig rätt, så kommer jag göra om allt ändå i kmom03. Så jag har inte lagt jättemycket kraft på css. Anar att det ska implementeras i less snart, och då kommer det ju ändras en del i alla fall.

Men det var lärorikt att dyka ner i strukturen. Jag började med att göra de stora blocken i olika bakgrundsfärger, och jobbade mig sedan djupare in i strukturen. Men som vanligt har jag lite svårt för var man ska lägga mest kraft. Om man nu vill ha mellanrum mellan article och footer, så finns det så _många_ vägar att gå. Padding på article, eller footer, margin på article eller footer. Sista elementets margin, eller första i footer. Jag förstår och ser ju att det blir olika utfall beroende på vad jag väljer, men samtidigt saknar jag tydliga direktiv. Kör man inner eller yttre först? Jag hoppas detta ska ge sig med tiden under denna kursen, annars lyfter jag frågan i forumet.

Vilken är din TIL för detta kmom?
--------------------------------
MD är rätt spännande. _ och * har jag använt mig av tidigare, och man blir lite irriterad när man hamnar i chattprogram/spel som inte hanterar det som man förväntar sig. Nu har jag ett namn på det!
