---
---
Redovisning kmom03
=========================
Hur känns det att vara styrd till ett vertikalt grid, hämmande eller stödjande?
-------------------------------

Både ock, skulle jag vilja säga. Skönt att ha stöd, så länge det fungerar som man själv vill, dumt att ha stöd som ställer till det för en när det inte fungerar. Men. Jag kan se skönheten i att räkna på det magiska numret, och inte fasta värden. Gör jag om det till en annan grid-size så borde ju mina beräkningar även följa det gridet, om jag inte har hård-kodat siffrorna.

Delade känslor alltså. Menyn känns lite ur balans. Footern inte är tipp-topp. Jag har lagt den att följa me-sidans style, och det funkar inte lika bra på de andra sidorna med side-barer, men jag kunde inte  känna att jag hade någon bättre lösning just nu. Kanske det dyker upp. 

Hur känns det att jobba med ett typografiskt horisontellt/baseline grid, ser du någon poäng med det?
-----------------------------
Absolut. Det var här jag kände mest att: aha, va snyggt det blir! När det gick att anpassa till gridet, vill säga. Det blir bättre. Mycket bättre. Kan själv känna att det horisontella spelar större roll än det vertikala för min del.  Är allt klockrent? Nope. Bättre? Absolut!

Berätta om hur du valde typsnitt till din webbplats.
--------------------------------------

Jag har valt Ubuntu som rubrik och Catamaran som brödtext. Båda har en bra bredd på typsnittet och fina öglor, och eftersom båda är sans-serifer så hör de ihop.
Catamaran är kanske inte mest optimal för brödtext, men med sina ”öppna” bokstäver så leder den ändå läsaren framåt i texten.

Det som skiljer fonterna åt är främst anslutningen som saknas på Ubuntu, och därför har jag valt den som rubriktext. Känns mer luftigt enligt mig.

Har du jobbat med liknande gridbaserade layouttekniker sedan tidigare?
--------------------

Nej, helt nytt för mig. Spännande att använda, men tidsödande samtidigt.

Hur känns det att jobba med LESS och moduler? Lyckas du återanvända moduler mellan teman för kmom02 och kmom03?
------------------------------------

Det var lite knapphänt med det. Jag hade kodat ganska mycket i kmom03 för varje modul, och det ruckades på en hel del nu när jag körde gridet. Mycket som kändes onödigt, så att säga.

Hur gick det med din responsivitet för webbplatsen?
--------------------------------

Den tog tid, som vanligt. Jag menar, var börjar man? Jag har fått flytta punkterna lite eftersom jag jobbade mer med marginalerna på slutet. Nästa gång gör jag nog klart allt först, och kör sedan responsivitet.

Vilken är din TIL för detta kmom?
----------------------------------

Alltså, det här kan jag hålla på med hur länge som helst. Det tar evigheter och jag har lite svårt för var jag ska lägga krutet på. Den dära .row som stack ut gjorde mig skogstokig under ganska lång tid. Särskilt som jag inte riktigt är säker på om man ska lägga grid på inner eller outer eller här eller där.

Det stör mig att min finfina struktur jag hade på alla moduler och andra filer nu bara är som bortblåst. Jag ska testa till nästa moment att strukturera upp de bättre igen.
