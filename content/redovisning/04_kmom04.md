---
---
Redovisning kmom04
=========================
Kommentera kort om skrivuppgiften, någon som är värt att nämna från arbetet med den?
-------
Det är nog tio år sedan jag skrev ett paper. Jag hade glömt hur kul det är! Kanske inte den mest seriösa eller genomarbetade saken jag har skrivit, men det var nyttigt. När jag väl hade valt ut de tre sidorna och sedan tittade på de, så kände jag direkt vilka som kändes bra, och vilka som kändes mindre bra.

Efter analyserna vet jag varför. Jag tycker bättre om helhet och struktur, något som en av sidorna inte riktigt lyckas med. Känns skönt att kunna säga _varför_ man inte gillar sidan, och inte bara känna det.

Berätta kort om din tanke bakom respektive teman, hur tolkade du “minimalistisk”, “colorful” och “dark”.
--------
Dark var ju det som var lättast att tolka och också det tema jag började med. Jag kunde inte låta bli att anspela på terminalen och använda monospace som font. Hur många fler chanser får man? Färgerna fungerar på min skärm, och det har varit skönt att arbeta med med orange och grönt.

Minimalistiskt tema var lite svårare. Satsade på svart-vitt och en lite mer iögonfallande typ av header-font. Gula hr-border-bottom för att lyfta upp det lite. I övrigt rätt så rent och sparsmakat. Lade ett grått filter över alla bilder utan de på färgredovisningen, för att hålla antalet färger ner.

Nu hoppas jag att ingen tar mitt colorfultema för att vara mitt fun-tema. Det är svårt med färger, och någonstans läste jag ”trust in theory” och det gjorde jag. Grönt, lila och orangeaktiga toner har blandats in på sidan. De har fått agera bakgrundsfärger bakom ett grått filter på bilderna för att lyfta in färgerna i designen. Orange i hr-border-bottom. För att tona ner det utan att låta det vita ta överhanden gjorde jag en gradient på footern.

(Efter jag hade laddat upp teman på webben så inser jag att mitt colorful och minimalistiska inte skiljer sig särskilt mycket åt. Lade därför till en gradient på h1 också, för att få in lite mer färg.)

Colorful-temat löser massa problem med färger på en hemsida. För det första kommer inte bilderna ”förstöra” färgschemat i sig, och ändrar man färgtriad så kommer allting lösa sig självt.

Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?
----------------------------

Jag har svårt att låta flera färger ta samma utrymme, jag kan tycka att det blir för rörigt. Dark themes färger växte fram av sig självt, där jag steg för steg adderade färger för länkar och liknande. Färgschema: analogt med grönt, gult blått.


<table style="border-spacing: 4px; border-collapse: separate" class="fargschemadiv">
    <tr>
        <td style="height: 50px; width: 50px; background-color: #7cfc00">
        <td style="height: 50px; width: 50px; background-color: #444">
        <td style="height: 50px; width: 50px; background-color: #00ffff">
        <td style="height: 50px; width: 50px; background-color: #ffa500">
    </tr>
</table>


Minimalistiskt villa jag ha med en accentfärg, alternativet var att jobba med flera stora ytor av grått och det kändes tråkigt. Färgschema monokromt med en accentfärg.


<table style="border-spacing: 4px; border-collapse: separate" class="fargschemadiv">
    <tr>
        <td style="height: 50px; width: 50px; background-color: #000">
        <td style="height: 50px; width: 50px; background-color: #fff">
        <td style="height: 50px; width: 50px; background-color: yellow">
    </tr>
</table>

Colorful satt jag och funderade länge på. Efter att hittat filter för css så körde jag en hue rotate på flash img och den fick sätta färgerna för sidan. Hämtade sedan de med colorpicker och byggde med de. Färgschema triad med olika toner av grått filter.

<table style="border-spacing: 4px; border-collapse: separate" class="fargschemadiv">
    <tr>
        <td style="height: 50px; width: 50px; background-color: #8E5ECD">
        <td style="height: 50px; width: 50px; background-color: #4BCD6D">
        <td style="height: 50px; width: 50px; background-color: #CC9449">
    </tr>
</table>

Valde du att jobba med accentfärg och isåfall hur?
----------------------------
Den gula i minimalistiskt tema. Bara för att få in lite färg på sidan, inget annat. Header-borden är bra för det, den finns med men den sticker inte i ögonen.

Hur tänkte du kring valet av typografi?
------------------------
Monospace för dark theme var givet, men de andra var lite svårare.

Jag har svårt för g:n som har för lite space på/i svansen, så jag undviker gärna typsnitt som ser ut så. För att komma runt det så har jag för colorful valt ett typsnitt för brödtexten som har en svans som inte går hela vägen, utan som om någon kommit av sig mitt i svansen. Samma på minimalistic, fast där har g:t en ögla som kommer av sig halvvägs. Båda typsnitt är ganska smala och höga, jämfört med monospace i dark theme.

Man kan spendera flera timmar på att bara välja typsnitt, och som Emil sa: ”När man har gjort 90% så har man 90% kvar”. Det här tar aldrig slut.

Berätta om din kodstruktur av teman, jobbade du med bastema och hur löste du anpassningarna till de olika temana?
-------
Jag körde en baslayout, och sedan ändrade jag allt eftersom jag behövde. Efter två teman hade jag en bra grund för vilka mixin jag borde bygga, så det blev ett naturligt inslag i denna delen av kursen.

Colorfultemat tar ganska mycket kod eftersom bilderna i sig måste läggas filter på, annars är det mest variabler som ändras i de olika filerna colorful, minimalist och dark. Så lite hårdkodat som möjligt, så jag kan bara ändra variabler vid senare tillfälle.

Mest har hamburgermenyn stört mig. När jag la filter på flash-bilden så hamnade hamburgermenyn i bakgrunden. Jag fick fram den med z-index, men den var knappt synbar eftersom kontrasten va för liten. Jag la dit bakgrundsfärger för att lyfta ut den, men det sticker lite i ögonen på colorful-sidan.

Vilken är din TIL för detta kmom?
-------------
Lite teori är alltid skönt för att belägga sina iakttagelser, men det är svårt. Jag vet i alla fall var jag ska titta efter när jag inte tycker det ser bra ut, och det är tacksamt. Och dark theme för dev tools. Den kommer jag glädjas åt länge.
